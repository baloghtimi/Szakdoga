%----------------------------------------------------------------------------
% Abstract in hungarian
%----------------------------------------------------------------------------
\chapter*{Kivonat}\addcontentsline{toc}{chapter}{Kivonat}

Bizonyos informatikai rendszerek üzemeltetése esetén a velük szemben támasztott elsõdleges követelmény, hogy ne veszélyeztessenek emberi életeket, ne okozzanak anyagi, természeti károkat. Ilyen úgynevezett biztonságkritikus rendszerek például a vasúti-, repülõgép irányítási berendezések, nukleáris erõmûvek.

Komplexitásuk miatt ezek tradicionális kód alapú fejlesztését egyre inkább felváltja a modellvezérelt megközelítés, amely során magasszintû modellekbõl kiindulva, azokat tovább finomítva a rendszer a legapróbb részletekig megtervezhetõ. A metodika elõnyei többek között az automatikus kód-, teszteset- és dokumentáció-generálás, valamint, hogy a létrejövõ modellek verifikálásával már a fejlesztés korai szakaszában kiszûrhetõk bizonyos hibák.

Ezeken a komplex rendszereken általában egy vagy akár több cég fejlesztõ csapatai kollaboratív módon dolgoznak. Így felmerül a modellelemek biztonságának kérdése is, legyen szó olyan bizalmas adatról, létrejövõ szellemi tulajdonról, amelyhez csak bizonyos pozíciókban lévõ felhasználók férhetnek hozzá, vagy a rendszernek olyan kritikus részérõl, amelyet csak megfelelõ szaktudással rendelkezõ fejlesztõk módosíthatnak.

A MONDO nemzetközi kutatási projektben készült kollaborációs keretrendszer modellszinten, finomszemcsés szabályok alapján végzi a hozzáférés-vezérlést. Ezekben a szabályokban gráflekérdezésekkel határozható meg, hogy a modellnek milyen típusú vagy pontosan mely elemeire milyen jogok vonatkozzanak különbözõ felhasználók tekintetében.

Munkám során szöveges szintaxist definiáltam a hozzáférési szabályok meghatározásához, majd implementáltam egy olyan algoritmust, amely képes ilyen szabályok EMF modellek feletti kiértékelésére, vagyis az effektív érvényre jutó hozzáférések kiszámítására. Az algoritmust a már említett MONDO projekt egyik esettanulmányaként használt szélturbina vezérlõrõl készült modellel teszteltem. Végül az elkészült nyelvtan és algoritmus integrálásra került a kollaborációs keretrendszerbe.
\vfill

%----------------------------------------------------------------------------
% Abstract in english
%----------------------------------------------------------------------------
\chapter*{Abstract}\addcontentsline{toc}{chapter}{Abstract}


\vfill

